---
layout: post
author: Koen
category: Technologie
tags: Technologie Psychologie
title: "Samendenken"
---

In de basis drukt een neural network associaties tussen woorden uit in kansen. Ik heb een aantal gedachtes opgeschreven over het belang van associëren in ons eigen denkproces.<!--more-->

François Chollet, AI engineer bij Google, zei er het volgende over: "I think its posible that a significant chunk of intelligence is this giant associative memory. I definitely don't believe that intelligence is just a giant associative memory, but it may well be a big component."

Een nieuwe idee worden vaak getriggerd door een nieuwe associatie. Je denkt na over iets dat je al kent, en iets daarin activeert iets anders dat je óók al kent, maar wat je nog nooit hebt samengedacht. Neem het woord samendenken. Dat was geen typfout; ik heb het net samengedacht. Samendenken is eigenlijk wat je doet als je associeert: twee chemische stoffen samen in een erlenmeyer stoppen en wachten tot er iets gebeurt. 

Maar eigenlijk is dat al een brug te ver. Je hoeft helemaal geen nieuwe ideeën te bedenken om te associëren. Ook als je een meerkeuzetoets maak, associeer je. Je kent aan elk antwoord een waarschijnlijkheid toe: hoe groot is de kans dat dit het juiste antwoord is? Komt het antwoord overeen met wat ik denk dat het antwoord is? Is dit wat ze willen dat ik antwoord? Heb ik dit antwoord eerder al een keer gegeven? Valt dit antwoord uit de toon met de andere opties? Is dat gunstig of ongunstig? Die vragen komen overeen met de parameters van een neural network. Al die vragen hebben een antwoord, en een mate van belangrijkheid, oftewel gewicht. Samen bepalen zulke overwegingen de totale waarschijnlijkheid van een antwoord.

Hetzelfde geldt ook voor feitenkennis. Sommige feiten weet ik pragmatisch gezien bijna 100% zeker. De hoofdstad van Frankrijk, het jaartal waarin Columbus Amerika bereikte, of het aantal poten dat een spin heeft. Andere vragen denk ik te weten, maar met minder zekerheid. Wie is eerder geboren, bijvoorbeeld: Koningin Victoria of Karl Marx? Of; wie heeft de meeste inwoners: Japan of Zuid-Korea? Of de diepte van de Marianentrog. Ik heb een vermoeden, en daar kan ik dan een kans aan meegeven dat het ook juist is. Die waarschijnlijkheden kun je vervolgens tegen elkaar afwegen?

Hoewel er dus overeenkomsten zijn, blijven er grote verschillen bestaan. Als ik een waarschijnlijkheid toeken aan het antwoord op een vraag, <i>doorzie</i> ik de vraag-antwoord structuur van deze kwestie. Als er een vraagteken achter een zin staat, weet ik dat het om een vraag gaat, en vragen behoeven beantwoording. Tenzij het een retorische vraag is, uiteraard, en dan lees ik dat als het goed is ook af uit de context. Een neural network geeft een waarschijnlijkheid aan het daaropvolgende woord, zonder enige kennis te hebben over de context waarin die woorden zich bevinden. Ons brein zit dus vol met oorzakelijke modellen over de wereld die een neural network niet heeft. 