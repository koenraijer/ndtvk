---
title: "Nog 5 weken: trainen voor Ton!"
layout: post
---
![Wij, aan het vechten tegen de storm!](/assets/images/blog1.jpeg)
Nog maar 5 korte weken en dan gaat het avontuur beginnen. Wij zitten met samengeknepen billen te denken aan de kou die ons te wachten staat boven op de berg, terwijl storm Eunice over ons heen raast.
Trainen in deze weeromstandigheden is soms net een Extreme Sport, met het ontwijken van omvallende bomen en klauteren over al omgewaaide bomen. Maar met de wind in onze rug en doordrenkte regenponcho’s slaan we ons er doorheen. Zie onderstaande foto van onze wilde haardossen tijdens een lange wandeling door het zuiden van Limburg.

En storm Eunice zorgt niet alleen voor voorbij vliegende dakpannen, ook nieuwe sponsoren komen met windkracht 10 aanwaaien.

Zo hebben we een nieuwe TOP sponsor weten te strikken.
Tijdens onze zoektocht naar materialen voor de bergtocht, kwamen we uit bij **Ton Notermans**. Ons enige echte Koen wees ons op deze topwinkel. Toen wij hier langs gingen om nieuwe bergschoenen te kopen, werden we hartelijk begroet door Ton, de eigenaar. 

Hij heeft zelf al vele wandel- en bergtoppen gelopen en vertelt hier tijdens onze bezoeken geanimeerd over. Hij vond het prachtig om te zien dat hij de jeugd zo kan motiveren om ook de natuur in te gaan en doneert dan ook een mega bedrag van €500!!

Daarnaast mogen we na onze bergtocht een praatje gaan geven in de winkel, waar we enorm naar uit kijken. Als we maar een fractie van het enthousiasme van Ton kunnen overbrengen, dan kunnen we al heel veel mensen de natuur in krijgen, en daarbij natuurlijk ook Kika helpen!

